---
layout: post
date: 2016-06-26
author: Jesper Svensson
title: Min första iOS-app
---

Jag har under midsommar-helgen fått lite tid över till att fortsätta med min kurs i iOS-utveckling och även till att jobba på min första app. Jag vet inte än om jag kommer fortsätta utveckla den och slutligen släppa den i App Store men det är en fantastisk känsla att kunna starta en egen app på sin iPhone.

Genom att lära sig lite om hur iOS-utveckling och programmering fungerar så får man en bra inblick i hur mycket arbete som ligger bakom de flesta appar i App Store. Det är inte bara att sätta sig och skriva en app utan skall resultatet bli någorlunda bra så krävs timmar och åter timmar av hårt arbete. Så med lite kunskap i ämnet kan jag tycka att det är helt obegripligt hur välgjorda appar som finns att köpa för en liten summa. Jag har också färstått att det inte är helt enkelt att livnära sig på att utveckla appar för mobila enheter om man inte gör det på uppdrag av någon. Dessvärre är flertalet av de appar jag använder mest utvecklade av indie-utvecklare eller små app-studior, så jag hoppas verkligen att de kommer fortsätta arbetet och att de kan fortsätta ta betalt så de tjänar pengar på det de gör. 
