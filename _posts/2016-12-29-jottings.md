---
layout: post
title:  Jottings, antekningar i Dropbox
date:   2016-12-29 14:18:55 +0100
categories:
---

I snart ett år har jag sparat mina anteckningar som textfiler i Dropbox. Nästan lika lång tid har jag använt Jottings för att komma åt och redigera dessa anteckningar på iOS.

Appens enkla design gör den lätt att använda, det känns som utvecklaren Thomas Guthrie har fokuserat på funktionalitet framför design och i detta fallet tycker jag att det är bra.

## Funktioner

I Jottings väljer du **en** mapp från Dropbox för att synka och i mitt arbetsflöde passar detta perfekt[^nvalt]. Jag har istället valt att organisera anteckningar med taggar. Genom att sätta ett `#` före en fras uppfattar Jottings detta som en tagg eller etikett. Dessa visas som en lista i appen och det går att välja vilka taggar man vill filtrera på.

Jag skriver alla anteckningar i Markdown vilket Jottings stödjer men du kan även stänga av markdownsyntax i inställningar. I delningsmenyn finns åtgärder för att förhandsgranska Markdown samt att kopiera Markdown som HTML. Detta gör att jag nu och då skriver artiklar direkt i en anteckningen där idéen först fångats[^1].

Jottings har även stöd för [TextExpander](https://itunesapple.com/se/app/textexpander-3-+-custom-keyboard/id917416298?mt=8&uo=4&at=10lKZy&ct=jesper) och ett väl fungerande url-schema. Det var faktiskt när jag sökte efter en app som stödjer sökning via url-schema som jag hittade Jottings. Förutom sök går det även att skapa ny anteckning eller öppna befintlig genom url i till exempel [Drafts](https://itunes.apple.com/se/app/drafts-4-quickly-capture-notes/id905337691?mt=8&uo=4&at=10lKZy&ct=jesper) eller [Launch Center Pro](https://itunes.apple.com/se/app/launch-center-pro-shortcut/id532016360?mt=8&uo=4&at=10lKZy&ct=jesper).

När en anteckning redigeras visas en extra rad ovanför tangentbordet där det finns en snabbtangent för etiketter samt en indikation på hur många ord som anteckningen innehåller.

## Sammanfattning

Jag tycker att Jottings är en app som gör jobbet och rekommenderar den för er som vill förvara era anteckningar i textfiler och kan tänka er att förvara alla i en och samma mapp. Men trots detta är det saker jag önskar i framtida versioner, bland annat stöd för sök genom Spotlight. Men i det stora hela är jag nöjd med appen precis som den är.

**[Jottings - Notes for Dropbox](https://itunes.apple.com/se/app/jottings-notes-for-dropbox/id603548667?mt=8&uo=4&at=10lKZy&ct=jesper) är en universal-app som finns att hämta i App Store [40 kr]**

[^1]: Detta inlägg är skrivet direkt i Jottings på min iPad.

[^nvalt]: Jag använder nvALT på min Mac.
