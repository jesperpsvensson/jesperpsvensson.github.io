<em>Detta är första delen i min serie om hur jag hanterar uppgifter med 2Do.</em>

Alla har vi saker att göra och alla har vi ett eget sätt att organisera våra uppgifter, vissa använder en enkel lista på papper och andra applikationer på sin telefon eller dator. Jag tillhör den senare kategorin och jag har använt flera tjänster och appar.

<!--more-->

Min resa bland produktivitetsappar började med <a href="http://wunderlist.com" target="_blank">Wunderlist</a>, en app jag fortfarande använder än idag till listor jag delar med min sambo. Efter det spenderade jag ett år med <a href="http://todoist.com" target="_blank">Todoist</a>, jag köpte ganska snart premium för att få fler funktioner och jag höll fast vid Todoist så länge den prenumerationen varade. Men det var något som inte klickade, något jag saknade, efter tag kom jag fram till att det var möjligheten att sätta startdatum och på så sätt inte visa alla uppgifter och projekt på en gång. Detta är en viktig del om listan av projekt och uppgifter är lång, det gör det lättare att fokusera på uppgifter som är relevanta för tillfället och inte lika lätt bli överväldigad av att se alla uppgifter hela tiden.

Jag hade under tiden läst en del om <a href="https://www.omnigroup.com/omnifocus" target="_blank">OmniFocus</a>, <a href="https://itunes.apple.com/se/app/2do/id303656546?mt=8">2Do</a> och även <a href="http://www.taskpaper.com/" target="_blank">Taskpaper</a> och <a href="https://itunes.apple.com/se/app/taskmator-taskpaper-client/id806250172?mt=8">Taskmator</a>. Jag testade alla dessa under kortare perioder, men slutligen har jag landat i att ge 2Do en ärlig chans och nu har det gått någon månad och jag tänkte dela i en artikelserie hur min struktur i 2Do ser ut.

2Do är en väldigt flexibel app som går att använda precis hur man vill. Sätten att organisera uppgifter är många, utom de tre olika typerna projekt, uppgifter och checklistor finns möjligheten att placera dessa i listor som i sin tur kan placeras i grupper. Alla uppgifter, projekt och checklistor kan även tilldelas etiketter eller taggar. I denna första artikel ska vi kolla på grupper och listor.
<h2>Grupper</h2>
Både vanliga listor och smarta listor, som kan beskrivas som sparade sökningar, kan organiseras i grupper och jag har valt att ha fyra grupper, två stycken som innehåller vanliga listor och två med smarta listor.
<ul>
	<li><strong>Göra:</strong> en samling smarta listor som jag använder varje dag för att filtrera uppgifter.</li>
	<li><strong>Genomgång:</strong> här har jag listor för mål och checklistor för genomgångar.</li>
	<li><strong>Ansvarsområden:</strong> här samlar jag alla mina aktiva projekt och uppgifter.</li>
	<li><strong>Someday:</strong> här har jag listor med saker jag vill göra någon gång men inte just nu.</li>
</ul>
&nbsp;<a href="https://84ttt.files.wordpress.com/2016/02/img_0222.png"><img src="https://84ttt.files.wordpress.com/2016/02/img_0222.png" alt=""></a>&nbsp;
<h2>Listor</h2>
I 2Do finns som jag nämnde ovan två olika sorters listor, vanliga listor och smarta listor. Denna artikel berör de förstnämnda. I varje lista kan uppgifter, projekt och checklistor grupperas efter eget tycke, jag har grupperat alla mina listor i en grupp som jag kallar <em>Ansvarsområden</em>. Varje lista motsvarar varje roll jag har, alltså varje ansvarsområde.
<ul>
	<li><strong>Jesper Svensson:</strong> denna lista handlar om mig själv och sådant som enbart rör mig. Exempel kan vara saker som rör min hälsa eller träning.</li>
	<li><strong>Pappa:</strong> här placerar jag allt som rör barnen och min roll som pappa. Till exempel att ansöka om föräldradagar eller kanske ett roligt projekt som att bygga en kiosk till dotterns rum.</li>
	<li><strong>Sambo:</strong> denna lista innehåller sådant som rör mig och min sambo. Detta kanske är den viktigaste listan, “Happy wife, Happy life” heter det väl.</li>
	<li><strong>Hem:</strong> allt som rör hemmet och hushållet. Allt från renoveringar till underhåll på bilen.</li>
	<li><strong>Karriär:</strong> här samlar jag alla projekt och uppgifter som rör min karriär. Mest lärande och skapande. Dock har jag inte med mina uppgifter som rör mitt jobb då jag arbetar i PC-miljö så där förlitar jag mig på textfiler med Taskpaper-format.</li>
</ul>
Dessa listor representerar i stora drag mina ansvarsområden och denna organisation har fungerat bra för min del. Ibland hamnar lite för mycket i listan <em>Jesper Svensson</em> men tycker det är bättre än att ha en lista för övrigt. Förutom <i>Ansvarsområden </i>är även <i>Someday</i>&nbsp;en grupp med vanliga listor men den sparar jag till senare.&nbsp;

I nästa del av serien om hur jag hanterar mina uppgifter kommer jag titta närmare på mina smarta listor.
<table>
<thead>
<tr>
<th>Uppgifter med 2Do</th>
</tr>
</thead>
<tbody>
<tr>
<td>Del 1: Listor &amp; grupper</td>
</tr>
<tr>
<td>Del 2: Smarta listor</td>
</tr>
<tr>
<td>Del 3: Taggar</td>
</tr>
</tbody>
</table>
